# HERKANSING - Machine Learning for Javascript - Eindproject

## Herkansing Eindproject
Voor je herkansing maak je een geheel nieuw eindproject. Dit is een nieuwe opdracht op github classroom! 

## Herkansing Weekopdrachten
Als je geen punten hebt gehaald voor het maken van 3 van de 4 weekopdrachten, dan kan je dit herkansen door **alle vier weekopdrachten** te maken. Deze kan je pushen naar je **bestaande repository** van de wekelijkse opdrachten.

## Deadline

- Push je project vóór **maandag 28 juni 10:00 uur** naar github classroom.
- Wacht niet tot 09:55 uur met pushen! Als er dan iets mis gaat heb je een probleem. Push regelmatig je updates tijdens je werk.
- Vul de **verantwoording** in (*typ in dit README.md bestand*). Vul bij elk punt in of en hoe je project hieraan voldoet. Verwijs naar relevante code, en vul dit aan met eigen opmerkingen, links, filmpjes, foto's, etc.
- Lees de cursushandleiding om te kijken hoe je complete eindcijfer tot stand komt.

## Mappenstructuur

- prototype 1 : je eerste prototype
- prototype 2 : je tweede prototype
- development : Je uitgewerkte prototype dat resulteert in een opgeslagen model.
- deployment : de website voor eindgebruikers waarin je model wordt ingeladen en gebruikt.

## Ontvankelijkheidseis

- Het inleverdocument van je project is ingevuld en komt overeen met de code van je project. 
- Het project is zelf bedacht en zelf geschreven.

<br>
<br>
<br>

# Inleverdocument

## Concept (1 punt)
Je hebt een eigen concept bedacht voor een Machine Learning applicatie met behulp van de AI x Design Cards. Je inleverdocument bevat een korte uitleg over jouw idee en de toegevoegde waarde van Machine Learning in jouw applicatie. 

Je hebt aan de hand van de "Machine Learning Reading List" op GitHub onderzoek gedaan naar verschillende libraries, tools en API's om te onderzoeken wat zou kunnen werken voor jouw concept. Beschrijf je bevindingen kort in je inleverdocument.

## Prototype 1  (1 punt)
Naar aanleiding van je onderzoek heb je een code prototype gebouwd, om te testen of jouw gekozen algoritme werkt zoals je verwacht. Omschrijf het resultaat in je inleverdocument. Hoe nauwkeurig is je algoritme? Heb je training data nodig en hoe kom je daar aan? Gebruik je classification of regression? Is het algoritme makkelijk in een web app toe te passen?

## Prototype 2  (1 punt)
Om een betere keuze te maken heb je een tweede prototype gebouwd met een ander algoritme, library of API. Omschrijf ook hier het resultaat in je inleverdocument zoals bij het eerste prototype.

## Uitwerking  (1 punt)
Je hebt je prototype uitgewerkt tot een werkende machine learning applicatie. Je hebt supervised of unsupervised learning gebruikt om een model te bouwen dat goed werkt voor jouw concept. Je hebt getest of het werkt onder verschillende omstandigheden of met verschillende gebruikers.

## Web applicatie (1 punt)
Je hebt een werkende **html + css + javascript** applicatie gebouwd om je algoritme heen. De applicatie staat online. Je hebt tijd besteed aan een werkbare gebruikerservaring en layout.

## Organisatie van code (1 punt)
Je hebt nagedacht over de organisatie van code. Je project gebruikt coding standards zoals je die geleerd hebt in eerdere programmeervakken: je deelt functionaliteit op in eigen bestanden. Je gebruikt classes of functies om code overzichtelijk te maken. Je readme file bevat installatie instructies waarmee anderen de applicatie lokaal kunnen installeren.

### Veel succes! 